---
layout:       post
title:        "Kandidáti v primárních volbách se představují"
date:         2019-01-15 18:00:00 +0100
categories:   Piráti Eurovolby Nominace
comments:     true
img:          obrazek.jpg
---

Kdo je Jana Koláříková, kandidátka v primárních volbách do Europarlamentu ? 

<!--more-->

<b>Jana Koláříková (1986)</b> je Pirátkou z Jihočeského kraje.
Po ukončení střední pedagogické školy pracovala nejdříve v ČR,
následně se ale přesunula do Velké Británie, kde studovala
a pracovala pro neziskovou organizaci.


Poté odcestovala do afrického Malawi, kde se věnovala rozvojové práci
v oblasti vzdělávání, vedla vzdělávací kurzy pro učitele a knihovníky
a pracovala na rozvoji předškolního, školního i mimoškolního vzdělávání.
V Malawi dodnes používají její vzdělávací materiál o rozvoji jazyka
a gramotnosti. Dodnes tam také funguje mateřská škola postavená
z prostředků fundraisingové kampaně, kterou zorganizovala.


Po návratu do ČR pracovala v neziskovém sektoru a specializovala se na drogovou problematiku v kontaktním centru. Od roku 2013 je členkou Pirátské strany, kde postupně pracovala jako krajská místopředsedkyně, krajská koordinátorka a vedoucí Personálního odboru, kterou je dosud. V europarlamentu se chce zabývat tématy, která poznala na základě vlastní praxe. Tedy waste managementem, kvalitou potravin, vzděláváním, zdravotní péčí a lidskými právy.
