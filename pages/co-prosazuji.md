---
layout: content-page
title:  "Co prosazuji"
permalink: "co-prosazuji/"
---

Jaká je má současná představa o působení v Evropském parlamentu?

### Proč kandiduji?
- Protože evropský parlament je místem, které ovlivňuje naše životy více, než by se mohlo zdát
- Protože mám schopnost postavit dobrý fungující tým lidí, který bude prosazovat Pirátský program v evropském parlamentu
- Protože se domnívám, že jedním z nejdůležitějších faktorů volených kandidátů je charakter

### Jak bych úřad vykonávala?
Především svědomitě. Počítám s případným stěhováním, s časovou dotací a náročností.
Práci ale nebudu vykonávat sama. Je velmi důležité najít si dobrý tým, ve kterém si budeme rozumět a budeme podávat kvalitní výkony.

### Jaké jsou priority?
- Za pochodu se naučit všechno, co bude potřeba a spolupracovat s odborníky (určitě nemám patent na rozum)
- Reprezentovat Piráty tak, aby se za své europoslance nemuseli stydět
- Propojit tým europoslanců s různými týmy v ČR a vzájemně spolupracovat

### Jaké mám kompetence?
Těch odborných není zase tolik, myslím, že celkem rozumím problematice školství a sociální problematice, na což bych se ráda zaměřila. Také dlouhodobě sleduji celosvětovou politiku týkající se (ne)legalizace konopí. Lhostejné mi však není ani životní prostředí. Mám ale takový dojem, že to není nejdůležitější předpoklad pro to stát se europoslankyní. Fakta se dají najít, s odborníky se dá spolupracovat a v různých problematikách se dá leccos dostudovat + si najít tým lidí, kteří tomu skutečně rozumí. Myslím, že mám dobrý odhad na lidi a schopnost poskládat lidi tak, aby společně byli výkonní.

### Jako důležité vnímám:
- Ochotu prosazovat pirátský program a ztotožnit se s tím.
- Ochotu tvrdě pracovat.
- Být člověkem, který se nemusí sám za sebe stydět.
- Být týmový hráč.
- Postavit dobrý tým, uplatňovat princip “lead by example” a nastavit systém fungování.


